---
title: Kruiden uit de natuur
type: post
date: 2017-01-04T15:04:10.000Z
description: >-
  Ik heb heerlijk gewandeld vandaag en dit is mijn oogst met daarbij een korte omschrijving waar al deze kruiden goed voor zijn.
---

Ik heb heerlijk gewandeld vandaag en dit is mijn oogst met daarbij een korte omschrijving waar al deze kruiden goed voor zijn:
## Hondsdraf
Thee van hondsdraf is rijk aan vitamine C en is lekker om te mengen met andere kruiden. Hondsdraf wordt medicinaal ingezet bij oa. maagzweren, darmontstekingen, nier-, blaas- en galstenen, ontstekingen aan de twaalfvingerige darm, en andere aandoeningen van de galblaas. Het helpt ook bij de spijsvertering, stimuleert de stofwisseling en ziekten aan de luchtwegen. Daarnaast is het pijnstillend bij zenuwpijnen, ischias en jicht.

## Brandnetel
Eigenlijk zouden we allemaal minstens één kopje brandnetelthee per dag moeten drinken. De kruidenthee van brandnetelbladeren is namelijk ontzettend gezond voor je. Brandnetel is heel rijk aan vitaminen en mineralen. De brandnetel is bacteriedodend en daarom ook erg geschikt bij infectieziekten. De bladeren zijn ook goed bij diarree en is naast bloedzuiverend en ontgiftend ook bloedstelpend.

## Kleefkruid
Het drinken van kleefkruidthee is ontgiftend en heel goed voor de lymfeklieren. Verder kun je het gebruiken bij neuspoliepen, keelamandelontsteking en een blaasontsteking. Daarnaast kan kleefkruid de kwaliteit van het bloed verbeteren en heeft het een vochtafdrijvende werking.

## Vlier
Vlierbloesem is erg gezond en kan voor allerlei kwalen gebruikt worden. Medicinaal bevat de vlier antioxydanten en versterkt het immuunsysteem. Thee ervan is urinedrijvend en zweetdrijvend en kalmerend voor het zenuwstelsel. Ook wordt het gedronken bij griep, hoest, angina en constipatie.

## Weegbree
Wordt vaak onterecht gezien als onkruid. Weegbree is een zeer veelzijdige medicinale plant die ik juist vaak gebruik in mijn kruidenzalven! Je kunt weegbree gebruiken bij bijvoorbeeld allergische uitslag, insectenbeten, eczeem, ontstekingen in het algemeen, bij maagzweren, acne en voor de versterking van de longen. De thee ervan helpt ook bij diarree en bij aambeien.

#healingherbs #kruidenvrouwtje #kruidengeneeskunde #herb #herbaltea #wildplukken
